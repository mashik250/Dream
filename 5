চট্টগ্রাম নগরীর জলাবদ্ধতা নিরসনে মৃতপ্রায় বির্জা খাল খননের উদ্যোগ নিয়েছে নগর জামায়াত। সরকার ও চট্টগ্রাম সিটি কর্পোরেশনকে (চসিক) সহযোগিতার অংশ হিসেবে নিজস্ব অর্থায়নে খালটিতে খনন ও পরিচ্ছন্নতা কার্যক্রম পরিচালনার উদ্যোগ নিয়েছে দলটি। আনুমানিক ২০ দিনের এই প্রকল্পে কোটি টাকার বেশি অর্থ খরচ হতে পারে বলে ধারণা করছেন দলটির নেতারা।

আগামী শনিবার (১৯ এপ্রিল) সকাল নয়টায় প্রকল্পের কাজ শুরুর কথা রয়েছে। গতকাল বুধবার নগর জামায়াতের দায়িত্বশীল ও টেকনিক্যাল টিমের যৌথ সভায় এই সিদ্ধান্ত গ্রহণ করা হয়েছে।
