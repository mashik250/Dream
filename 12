আজ রাজধানীর ঢাকা উত্তর সিটি কর্পোরেশন কর্তৃক আয়োজিত নাগরিক সেবার মান উন্নয়নে বিশিষ্ট নাগরিক ও সম্মানিত নগরবাসীর সাথে এক গণশুনানি ও মতবিনিময় সভায় অনাকাঙ্ক্ষিত এক ঘটনা ঘটে। সভার সময় মোহাম্মদপুর কৃষি মার্কেটে চাঁদাবাজি বন্ধের আহ্বান জানানোয় জামায়াত নেতা মোস্তাক আহমদ মাহমুদের উপর প্রকাশ্যে হামলা চালায় (https://www.facebook.com/share/v/194dkh3DVY/) চিহ্নিত চাঁদাবাজের দল।

জামায়াত নেতা মোস্তাক আহমদ মাহমুদ রাজধানীর মোহাম্মদপুরের স্থানীয় বাসিন্দা। তিনি ভুঁইফোঁড় কোনো ব্যক্তি নন। যিনি ফ্যাসিবাদ বিরোধী ভূমিকা রাখায় বিগত আওয়ামী আমলে প্রচন্ডভাবে নির্যাতিত হয়েছেন। তিন বার কারাগারে যেতে হয়েছে তাকে। তার পরিবারকে হেনস্তা করা হয়েছে। তার বাড়িঘর ভাংচুর করা হয়েছে। ছোট ছোট সন্তানদেরকে চোখে না দেখে দিনের পর দিন বাসার বাইরে থেকেছেন। আজ আওয়ামী লীগ ক্ষমতায় নেই। কিন্তু আ.লীগের চাঁদাবাজি যারা দখলে নিয়েছে সেই চিহ্নিত চাঁদাবাজের দলের সন্ত্রাসীরা তাঁর ওপর এমন হামলা চালানোর দুঃসাহস দেখিয়েছে।

আমরা মোহাম্মদপুরবাসীকে আগামীকালই এই ঘটনার প্রতিবাদে বিক্ষোভ সমাবেশের আহবান জানাই। চব্বিশের বাংলায়, চাঁদাবাজদের ঠাই নাই।
